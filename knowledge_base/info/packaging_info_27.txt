Пакування вантажів. Важкі крихкі. Крихкі елементи мають бути закриті пом’якшувальним матеріалом (повітряно-пухирчата плівка), а саме відправлення – повністю закрите захисним матеріалом (3-х шаровим гофрокартоном, пінопластом тощо). Відправлення, які поміщаються по габаритним розмірам - розмістити у Flat-бокс/палетний борт. Відправлення, які не поміщаються у Flat-бокс/палетний борт – розмістити у жорсткий каркас із заїздом під роклу лише у разі перевищення габаритів багаторазової тари. На крихкі відправлення, для яких замовлена послуга обрешетування, необхідно нанести маркування «Крихке», «Верх» (на дві сторони). Приклади важких крихких відправлень: Сантехніка, Техніка та механізми зі скляними елементами, Мийки, Комплектуючі меблів без пакування, Велика побутова техніка без пакування, Душові кабіни зі скляними стінками, системи устаткування для самообслуговування, кавомати, Устаткування (промислове, торгівельне, медичне, спортивне тощо), Пласкі вироби з дерева, пластику та металу (меблеві щити, підвіконня, тенісні столи, двері без скляних елементів, гладильні дошки, розкладні сушарки для одягу), Пласке довге відправлення з каменю, мармуру, граніту, сланцю, Ванни. Не можна пакувати товари, які заборонені до відправлення.