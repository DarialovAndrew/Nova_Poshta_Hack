До поштоматів приймаються відправлення до 20 кг фактичної ваги на одне місце, розміром не більше 40х60х30 см та з оголошеною вартістю до 10 000 грн. Габарити вказані з урахуванням упаковки. Пункт приймання -видачі – це формат відділення, що розміщений на території діючого бізнесу (продуктовий магазин, магазин одягу / господарчих / будівельних матеріалів, міні-маркет, аптека тощо), в якому здійснюється тільки прийом або видача відправлень оголошеною вартістю менше ніж 15 000 грн, вагою не більше ніж 30 кг на одну експрес -накладну і максимальною довжиною однієї зі сторін відправлення не більше ніж 120 см. Якщо відправлення не отримано Одержувачем протягом 5 -ти календарних днів, то воно буде переміщено у найближче відділення ТОВ «НОВА ПОШТА». При адресному обслуговуванні приймаються/видаються відправлення фактичною або об’ємною вагою не більше ніж 1000 кг на одне місце та з максимальною довжиною не більше ніж 300 см, висотою та шириною не більше ніж 170 см. Габарити вказані з урахуванням упаковки. Відпр авлення, які за розмірами чи вагою перевищують допустимі обмеження, приймаються до перевезення лише за попередньою домовленістю Сторін. Відправлення в гофрокартонних коробках, поєднані між собою стрейч -плівкою та скотчем, до перевезення не приймаються . Дозволяється поєднувати до трьох відправлень в одне, якщо одночасно виконуються такі умови: ✔ вміст відправлень – текстильні вироби (одяг, тканини, м’які речі); ✔ загальна вага – не більше ніж 10 кг; ✔ відправлення поєднані між собою як мінімум п’ятьма шарами стрейч -плівки та скотчем, що утворює єдину цілісну упаковку для об'єднаного відправлення.