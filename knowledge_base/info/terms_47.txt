Відмова від отримання відправлення передбачає можливість для Відправника та Одержувача відмовитись від отримання відправлення. Відмова вважається заявленою (поданою) якщо Відправник та Одержувач відправлення подав її письмово у відділенні ТОВ "НОВА ПОШТА", в телефонному режимі або засобами електронного зв’язку (в тому числі в бізнес -кабінеті, Мобільному додатку). Відмову від отримання відправлення можна подати впродовж 30 днів з дня надходження відправлення у відділення Одержувача. Після заявлення (подання) Відправником та Одержувачем відмови від отримання відправлення, то таке відправлення вважається невитребуваним відправленням, а відповідальність ТОВ «НОВА ПОШТА» перед Відправником та Одержувачем за збережен ня відправлення припиняється. ТОВ «НОВА ПОШТА» має право розпорядитися таким відправленням на власний розсуд, зокрема для компенсації вартості послуг зберігання та транспортування цього відправлення. «Інший отримувач» - сервіс, який надає можливість одержати відправлення іншій особі у відділенні чи у поштоматі. Скористатись сервісом може тільки Одержувач відправлення за допомогою мобільного додатку ТОВ «НОВА ПОШТА» для відправлень з оголошеною вартістю менше ніж 30 000 (тридцять тисяч) гривень за ти пом основної послуги «Відділення -Відділення», «Адреса - Відділення», «Поштомат -Відділення», «Відділення -Поштомат», «Адреса -Поштомат», «Поштомат -Поштомат» та якщо Відправником не замовлена додаткова послуга «Ідентифікація особи» або «Особисто в руки». Отримати відправлення у відділенні довірена особа може за допомогою мобільного додатку ТОВ «НОВА ПОШТА» або назвавши номер експрес -накладної та СМС код, який надійде в інформуванні.