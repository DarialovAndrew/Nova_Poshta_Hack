Загальні положення. Якісне маркування виконує такі функції: Ідентифікація відправлень. Повідомлення основних відомостей про відправлення. Усі відправлення повинні бути промарковані. Маркування має бути надійно приклеєне до відправлення у належних місцях. Будь-які старі маркування та позначки видаляються або заклеюються новими. Маркування повинно розміщуватися так: для всіх відправлень – повністю на площині 1-ї зі сторін відправлення, не заходячи на інші сторони або для відправлень, на яких маркування не поміщається на 1 сторону, - дозволяється перехід наліпки на 2-гу сторону відправлення (тобто з 1-м згином) за умови, якщо основний (горизонтальний) штрих-код на маркуванні буде знаходитися нероздільно на 1-й зі сторін. Виконавцями процесу пакування та маркування можуть бути клієнти та  співробітники компанії, що пакують відправлення. Пакування та пакувальні матеріали (включно із заводським пакуванням) Клієнта мають відповідати пакувальним рішенням та пакувальним матеріалам, які наведені в даному нормативному документі.