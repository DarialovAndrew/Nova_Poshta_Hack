Як не стати жертвою шахраїв?
1. Нікому і ніколи не називайте коди та паролі, такі як PIN-код до картки, пароль для входу в інтернет-банкінг, особистого кабінету тощо, будь-які коди зі смс/повідомлень у месенджерах. Представники Нової пошти, вашого банку, комунальних служб тощо за жодних обставин не запитують ці дані. Якщо хтось про це запитує – це 100% шахрай, одразу припиніть з ним розмову!
2. Нова пошта може попросити вас назвати код зі смс виключно при отриманні посилки без документів у відділенні. Цей код генерується автоматично під час вашого там перебування.
3. Регулярно перевіряйте список довірених пристроїв (мобільних телефонів, ПК), які мають доступ до ваших акаунтів та видаляйте ті, якими ви не користуєтесь.
4. Не передавайте стороннім особам скани ваших документів (паспорт, ІПН). Нова пошта згідно з фінмоніторингом сканує документи лише у разі оплати готівкою на суму понад 5000 грн. Якщо сторонні особи просять вас для оформлення замовлення надати скани документів – припиніть розмову – це 100% шахрай.
5. Розкривайте лише 16-значний номер картки – цифри на лицьовій стороні картки – це адреса, за якою вам можуть надсилати на рахунок гроші. Для отримання платежу на вашу картку від іншої особи або організації достатньо назвати лише цей 16-значний номер та ПІБ.
6. Тримайте в секреті 3-значний номер на звороті картки – це ключ до вашого рахунку. Він необхідний виключно для введення вами у відповідне поле під час онлайн-покупок та платежів. Якщо у вас хтось просить назвати ці цифри або набрати в тональному режимі – припиніть розмову – це 100% шахрай.
7. Телефонуйте в банк лише за номером, вказаним на звороті своєї картки. Якщо ви отримали повідомлення від банку про блокування картки, або про підтвердження списання коштів за покупку, яку ви не здійснювали, та вказаний номер телефону – в жодному разі не набирайте цей номер.
8. Будь-які аукціони посилок – шахрайство. Нова пошта ніколи не продає посилок.