Якісне маркування відправлень. Маркування «Крихке» – наліпка із зображення бокалу попереджує, що всередині пакування крихкі речі. Важливо берегти подібні відправлення від випадкових або навмисних падінь. Маркування «Крихке» наноситься на дві найбільші сторони пакування. Маркування «Верх» – наліпка інформує, як саме розміщено відправлення у вертикальному положенні та де його верх. Наліпка використовується на відправленнях, які не рекомендовано перевертати або ставити набік. Такі відправлення необхідно зберігати та транспортувати у вертикальному положенні. Стрілки на маркуванні вказують на верхню частину відправлення. Маркування «Верх» наноситься на дві найбільші сторони пакування. Заводська гофрокартонна упаковка – коробка з 3-шарового або 5-шарового гофрокартону, яка закрита з усіх сторін, без деформацій, з рівними ребрами жорсткості, яка витримує вагу відправлення всередині без деформацій. Коробка має бути міцно скріплена так, щоб відправлення не деформувало та не розкривало коробку при маніпуляціях. Вантаж в середині має бути надійно закріплений та не має вільно переміщуватись всередині коробки. Групова відправка - це відправка двох та більше однотипних відправлень за одним адресом на одного отримувача.