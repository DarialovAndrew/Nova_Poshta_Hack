Якісне маркування відправлень. Розміщення основного маркування на відправленнях. Дрібні відправлення (фірмовий картонний конверт, пакет і конверт із повітряною вставкою): Основне маркування розміщується на відповідному місці або в центрі зворотної сторони конверту. Фірмове пакування НП, коробки: Основне маркування розміщується на відповідному місці або у верхньому куті коробки. Неконвеєрні відправлення (відправлення з наліпкою «ручна обробка (РО)»): На довгих вузьких відправленнях штрих-код розміщується вздовж відправлення так, щоб не заклеїти зміст маркування, на пласких відправленнях (менша сторона довжиною до 20 см) штрих-код розміщується в куті на боці із найбільшою площею поверхні, на мішках місце для маркування слід загорнути у скотч, і вже на ньому розміщувати маркування. Великі відправлення, негабаритні відправлення: На відправленнях заввишки від 1 м маркування слід розмістити у верхній частині бічної сторони, для маркування шин, дисків, мотків, бухт, котушок місце маркування слід обгорнути скотчем, маркування клеїться на зовнішній діаметр, на мішках місце для маркування слід загорнути у скотч, і вже на ньому розміщувати маркування.