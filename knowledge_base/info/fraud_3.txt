Як не стати жертвою шахраїв? Як безпечно користуватися мобільним додатком та особистим кабінетом?
1. Ніколи нікому не передавайте секретні коди та паролі від особистого кабінету. Вони можуть приходити в смс, месенджерах або на електронну пошту. Вони призначені лише для вас! Співробітники Нової пошти за жодних обставин не запитують їх. Якщо хтось отримає доступ до одного облікового запису, то зможе отримати доступ і до вашої електронної пошти, адреси та навіть грошей.
2. Уважно перевіряйте сайт чи мобільний додаток, на яких вводите пароль до особистого кабінету. У Нової пошти єдиний офіційний сайт та мобільний додаток. Шахраї можуть підробляти їх та видавати за офіційні. Захищений сайт містить в стрічці адреси https:// та значок «Замочок». Додатково перевірте відгуки на сайт через пошукові системи. 3. Створіть унікальний пароль до особистого кабінету Нової пошти та не використовуйте його для інших сервісів. Не можна використовувати паролі, які: легко вгадати, наприклад, "Qwerty123", починаються або закінчуються пробілом. Пароль має містити принаймні 8 символів. Це можуть бути комбінації літер, цифр і символів. Надійний пароль допомагає захистити: особисту інформацію, електронні листи, файли та інші дані від зламу.