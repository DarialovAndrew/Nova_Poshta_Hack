Загальні положення. Якісне пакування виконує такі функції: Забезпечує захищеність відправлення від. пошкодження або втрати цінності, а оточення (сусідні відправлення) – від забруднення протягом маніпуляцій або у процесі транспортування, сортування та зберігання. Дозволяє обробляти його на автоматичних сортувальних лініях. Дозволяє правильне розміщення у кузові авто, забезпечує оптимальну ефективність перевезення Відправлення має прийматися до перевезення лише у транспортному пакуванні, яке виконує вищезазначені функції. Пакування може забруднитися або пошкодитися під час транспортування, але захищатиме відправлення від втрати цінності. Усі відправлення мають бути надійно зафіксовані в пакуванні. Посилки фіксуються за допомогою наповнювача, а вантажі – за допомогою спеціальних стяжних пристроїв.  Якщо відправлень в пакуванні декілька, зафіксувати потрібно кожне, щоб предмети не пошкодили один одного протягом транспортування. Вільне переміщення відправлення у пакуванні при перевезенні неприпустиме.