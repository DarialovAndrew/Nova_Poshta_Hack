Загальні положення. Що таке крихке відправлення? До крихких належать такі відправлення: 1. Вироби зі скла або ті, які містять скляні елементи (рідини зі склом, меблі зі склом, захисне скло до телефонів/планшетів, автомобільне скло, фари, лікеро-горілчані вироби, лампи, лампочки, люстри, вироби з медичного скла, медикаменти, парфумерія, вироби з кришталю). 2. Вироби з твердого (не м’якого) прозорого пластику або ті, які містять прозорий пластик (підставки, автомобільні фари, посуд та ін.). 3. Вироби з гіпсу, полістоуна, порцеляни та глини (посуд, сувенірна продукція з кераміки, глиняні вироби, сантехніка, керамічна плитка та вироби з неї). 4. Електроніка (мобільні телефони, планшети, електронні книги, GPS-навігатори, цифрові фоторамки). 5. Абразивні інструменти - різальні інструменти, призначені для абразивного оброблення. Залежно від виду використаного абразивного матеріалу розрізняють алмазні, ельборові, електрокорундові, карбідокремнієві та інші абразивні інструменти. До абразивних інструментів відносять шліфувальні круги, головки, сегменти, бруски на гнучкій основі, еластичні круги, шкурки, стрічки, пасти та ін. 6. Точні прилади.