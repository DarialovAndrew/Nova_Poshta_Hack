Якісне маркування відправлень. Вимоги до якісного маркування. Маркування має бути надруковане чітко, без розмиття елементів штрих-коду та району складу Отримувача. Не допускається блідий друк та наявність непродрукованих ділянок на маркуванні. Розмір паперу (термоетикетки) має бути не меншим за розмір маркування. Маркування не може бути стиснутим або розтягнутим. Маркування має бути приклеєне рівно, без деформацій. Не слід приклеювати маркування на кут коробки. На відправленні допускається не більше 3-ох заводських штрих-кодів та не більше одного маркування Нової пошти. Маркування не повинно частково чи повністю закриватися стрейч-плівкою, скотчем чи іншим матеріалом. Маркування має бути повністю та міцно прикріплене до упаковки, щоб уникнути відривання/відклеювання. Для відправлень з шириною та висотою менше 101х101 мм дозволяється наклеювання маркування на кут коробки при умові, якщо штрих-код нанесено рівно та без перегинань.