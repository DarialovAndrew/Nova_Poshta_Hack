Пакування посилок. Як визначити якісну коробку. Якісна коробка: Рекомендовано використовувати для пакування нові коробки з гофрованого картону. Гофрокартон повинен мати не менше 3-х (трьох) шарів. Коробка повинна мати рівні ребра жорсткості та витримувати вагу відправлення без деформацій. На коробці не допускаються розриви, щілини, вологі плями, деформація стінок, сліди реставрації. Коробка має бути міцно скріплена так, щоб відправлення не деформувало та не розкривало коробку протягом маніпуляцій. За необхідності зміцнення коробки слід використовувати додаткові шари клейкої стрічки (скотч). Дозволяється поєднувати лише до трьох відправлень в одне, якщо одночасно виконуються такі умови: вміст відправлень – текстильні вироби (одяг, тканини, м’які речі), загальна вага – не більше ніж 10 кг факту, відправлення поєднані між собою як мінімум п’ятьма шарами стрейч-плівки та скотчем, що утворює єдину цілісну упаковку для об'єднаного відправлення, на більшу сторону повинен бути закріплений додатково лист 3-х шарового гофрокартону, розміри якого відповідають розміру найбільшої сторони відправлення, вантаж повинен бути обмотаний навхрест скотчем. У випадку не виконання хоча б однієї з умов, кожне відправлення приймається як окреме місце. Під час приймання крихких відправлень у пошкодженій упаковці (прим’ятій, деформованій, розірваній) необхідно виконати перепакування або допакування в якісну коробку. Не крихкі відправлення дозволяється приймати без допакування/перепакування при умові, що пакування не має розривів, основа та усі ребра жорсткості рівні, без деформацій. Вантаж надійно зафіксовано в середині коробки, відсутні ознаки переміщення всередині. Не можна пакувати товари, які заборонені до відправлення.